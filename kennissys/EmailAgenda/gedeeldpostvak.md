# Gedeelde postvak gebruiken

Vraag:
Hoe kan ik een gedeelde postvak gebruiken?

Antwoord:
Er zijn twee manieren om een gedeeld postvak te openen met Outlook Web App. Het is een goed idee om beide methoden uit te proberen om te kijken wat voor u het beste werkt.

Het gedeelde postvak toevoegen zodat het wordt weergegeven onder uw primaire postvak in Outlook Web App

Deze methode wordt aanbevolen als u e-mail in uw primaire postvak en het gedeelde postvak tegelijkertijd wilt controleren. Als u deze taak hebt voltooid, worden telkens als u Outlook Web App opent het gedeelde postvak en de bijbehorende mappen in het linker navigatievenster weergegeven.

1. Meld u aan bij uw account in Outlook Web App:

2. Klik in het linker navigatievenster met de rechtermuisknop op uw primaire postvak en kies Gedeelde map toevoegen.

3. Typ in het dialoogvenster Gedeelde map toevoegen de naam of het e-mailadres van het gedeelde postvak en klik op Toevoegen.

Het gedeelde postvak wordt weergegeven in de mappenlijst in Outlook Web App. U kunt de mappen in het gedeelde postvak uitvouwen of samenvouwen, net zoals u dat gewend bent met uw primaire postvak. U kunt het gedeelde postvak ook verwijderen uit uw mappenlijst. Als u het wilt verwijderen, klikt u met de rechtermuisknop op het gedeelde postvak en vervolgens op Verwijderen.


Het gedeelde postvak openen in een eigen browservenster

Het is raadzaam deze methode te gebruiken als u de e-mail in het gedeelde postvak wilt lezen en beheren in het bijbehorende browservenster.

1. Meld u aan bij uw account in Outlook Web App:

2. Klik op de Outlook Web App-navigatiebalk op uw naam. Er wordt een lijst weergegeven.

3. Klik op Ander postvak openen.

4. Typ het e-mailadres van het andere postvak dat u wilt openen. Er wordt nog een sessie van Outlook Web App geopend in een afzonderlijk venster, waarin u toegang hebt tot het andere postvak.

Tip   Als u het e-mailadres van het postvak verkeerd typt, wordt een tweede venster geopend met de melding dat de webpagina niet kan worden gevonden. Typ het e-mailadres opnieuw.